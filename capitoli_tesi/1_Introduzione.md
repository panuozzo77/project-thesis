Qui si presenta il contesto generale del lavoro (si parla di difetti? Di vulnerabilità? Di code smell? Di metaverso? Di testing? Di modelli di linguaggio?), il problema affrontato (si parla di identificazione di difetti in Java? Di generazione automatica di casi di test? Di fairness nei sistemi AI?), le soluzioni principali nello stato dell'arte (se presenti), i loro limiti (fin dove si spingono? Cosa manca da fare? Dove falliscono miseramente?), per poi presentare la proposta del lavoro di tesi. Presentare la proposta significa **vendere** il proprio lavoro evidenziando come risolve i limiti dapprima identificati e come contribuisce allo stato dell'arte, per poi presentare i principali risultati osservati dalla sperimentazione o validazione di un approccio nuovo. Infine, si conclude con la struttura del **resto** della tesi, cioè cosa il lettore troverà dal Capitolo 2 in poi. Può essere divisa in maniera esplicita nelle sottosezioni di seguito riportata, ma non è necessario purché le diverse parti siano chiare. È bene farne una bozza non appena gli obiettivi principali della tesi sono fissati, così da non dimenticare mai il perché si sta facendo il lavoro. Dopodiché, sarà uno degli ultimi capitolo ad essere raffinati.  